Thucydides quum prae ceteris Graecis qui pedestri scripserunt
oratione, interpretem requirat, veteres autem scholiastae in paucis
modo editionibus habeantur vel raris hodie vel magno prostanti-
bus, in Vestram gratiam scholia vetera Thucydidi nostro subjun-
gere decrevimus. Haec difficilium locorum partem magnam utiliter
explanabunt: sed monendi estis,·ut in legenda hac farragine
utamini cautione maxima. Nam doctorum grammaticorum et rbe-
torum scripta Thucydidem illustrantia, velut hntylli, Asclepiadae‚
Didymi, Evagorae, Numenii. Phoebammonis, Sabini, perierunt
universa; et nostrae collectionis pars illa, quae doctae antiquitatis
vestigia ostendit, aucta et interpolata est ingenti copia notationum
vix pueris necessariarum, futilium, atque etiam falsarum. Fuerunt
enim magistri Graeculi, singula verba aut phrases singulas expli·
cuisse contenti, mentem scriptoris et rerum sententiarumque te·
norem minime curantes: quare saepissime accidit, ut voces di·
ctionesve, si perse spectes, tolerabiliter exponantur; si rationem
totius loci, falso et inepte. Etiam in rerum gestarum et antiquitatis '
explanatione absurda quaedam ab novitiis illis et indoctis magi-
stris profecta sunt, quorum partem jam in duodecimi saeculi codice
deprehendi. Ab his igitur si cavetis, attente legentes et in sententia
reddenda majorem fidem translationi latinae hujus editionis quam
scholiis adhibentes, reliqua omnia magno Vobis adjumento erunt
ad intelligendum historicorum principem.

Post HStephanum, Dukerum, Grammium, alios, diligentissi-
mam operam in bis scholiis digerendis, emendandis et examinandis
posuit Ε. F. POPPO. Cujus editionem secuti sumus, mutatis quae

nobis videbantur esse mutanda. llam primum inutilis lutura erat
rttumtbu· 34.

 

